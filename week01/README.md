# Въведение в изчислителното програмиране с Python


## Защо Python

Python все повче се утърждава като предпочитан език за изчислителна работа.
Причините за това могат да се обобщят в две направления:

- добре подреден и подържан набор от пакети под шапката на [SciPy](https://www.scipy.org/). Много други приложения предлагат интерфейс към Python:
    - [Tensorflow](https://www.tensorflow.org/)
    - [PySpark](https://spark.apache.org/docs/0.9.0/python-programming-guide.html)
- езика предразполага към кратки и с известна условност разбираеми програми. Kъм това може да добавим и факта, че при нужда от допълнителни манипулации за вход/изход например, може да разчитаме на много други библиотеки. Дори да липсва готово решение, е възможно да напишем бъзо решение, което да ни върши работа.

За целите на курса ще ползваме сравнително малко от спесификите на езика. По-скоро програмите ще демонстрират алгоритмите като псевдокод. В този смисъл решенията няма да са непременно най-оптималните, но ще се стремим да са най-разбираеми.


## Недостатъци на Python

Python е интерпретиран език, което значи, че всеки ред се прочита от интерпретатора преди да се изпълни. Този процес е осезаемо по-бавен от езиците, които компилират кода преди изпълнение. На пръв поглед това изглежда да противоречи на нуждите на интензивните изчисления. В действителност повечето цикли могат да се избегнат, като изчисленията се запишат в матричен вид. Този процес се нарича векторизиране и e ключов за ефективността не само на Python, а и на MATLAB, R и други интерпретативни езици.

Друг недостатък е ограничените възможности за паралелизация. Все пак много от операциите, извършвани от външни приложения, като Tensorflow, са направени изначало да са паралелни. Така получаваме предимствата на езика и възможности за паралелни изчисления.


## Какво ще ползваме

Повечето програми ще ползват Python 3. Ще правим графики с [Matplotlib](http://matplotlib.org/). Понякога ще ползваме многомерните числови масиви на [NumPy](http://www.numpy.org/) и някоя друга функция от SciPy.

Ще ползваме и популярната [Jupyter notebook](http://jupyter.org/), с който може да се организира кода и резултатите на едно място в броузъра.

Всичко това и още много други полезни пакети могат да се изтеглят чрез дистрибуцията на Python [Anaconda](https://www.anaconda.com/). 
